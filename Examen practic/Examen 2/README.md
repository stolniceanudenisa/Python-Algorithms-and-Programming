# Examen practic - restanțe și măriri

În cadrul sesiunii de restanțe și măriri, fiecare student va primi cerințele pentru examenul practic. Acesta valorează `40%` din media finală. Este necesar să obțineți minim nota `5` pentru a promova examenul. Dacă participați la mărire, nota inițială nu poate să scadă.

Examenul se desfășoară fizic.

Va trebui să acceptați assignmentul și să încărcați rezolvarea în repository-ul creat astfel.

Pentru rezolvarea cerințelor se recomandă să parcurgeți cursurile, seminarele și laboratoarele de până acum. De asemenea, se recomandă să folosiți la examen fișierele existente în acest repository (pentru care trebuie să adăugați teste și specificații), dar acest lucru nu este obligatoriu.

În timpul examenului puteți folosi orice resurse, dar nu aveți voie să comunicați între voi sau cu terțe persoane și nici să accesați repository-urile de github ale colegilor voștri.

Timpul de lucru va fi de: **1 oră și 30 minute**.

Programul se evaluează exact în forma în care este submis pe github la expirarea timpului de lucru.

Orice erori la pornirea programului înseamnă notarea examenului cu 1.

Subiectele vor avea aceeași tematică și același format cu al doilea test din cadrul laboratoarelor.

Punctajul pe fiecare cerință se acordă astfel:
- 25% corectitudinea implementării.
- 25% arhitectură stratificată și interfață utilizator user friendly.
- 25% specificații scrise corect (unde se aplică) și denumiri sugestive.
- 25% teste relevante și scrise corect (unde se poate).
- studenții de la Matematică pot obține punctaj maxim fără să scrie teste (procentajul aferent se redistribuie la corectitudine), fără să rețină datele în fișiere și fără să folosească repository, dar dacă fac aceste lucruri pot obține `3` puncte bonus. Aceste bonusuri se acordă proporțional cu funcționalitățile rezolvate. 
- studenții de la Mate-info și Fizică-info pot obține `1` punct bonus dacă au maxim `3` warning-uri PEP 8 și `2` puncte bonus dacă nu au niciun warning PEP 8. Aceste bonusuri se acordă doar pentru punctaje inițiale `>= 7`.
- o cerință nefuncțională se notează cu `0`. 
- nereținerea datelor în fișiere de către studenții de la mate-info și fizică-info duce la o penalizare de `50%` din punctajul obținut conform baremului. 
- o implementare non-OOP duce la o penalizare de `50%` din punctajul obținut conform baremului.
- nota maximă este `10`.
